<h1>Aan de members van deze community</h1>


Soms kunnen discussies snel uit de hand lopen. En daar valt zeker op zich iets over te vertellen.
Vooraleer een lezer hier afhaakt, ik wil hiermee <b>niemand gelijk of ongelijk geven</b> of zelfs maar denken dat er kanten gekozen worden.

Integendeel, als je dit leest zal je waarschijnlijk aan het eind opmerken... dat het op zich wel meevalt.
Het zit zo. Mensen die in mijn DM iets te zeggen hebben weten dat dit binnen mijn discord blijft. Daar ben ik enorm streng op en ik ben in zekere zin ook heel trots dat ik dat effectief kan onderhouden. Dan vraag ik ook maar een enkel ding terug, <b>lees dit door tot op het einde</b>.

---

Het is eigen aan een community van mensen, elk met hun <b>eigen verhaal, hun eigen interesses, motivaties , problemen en talenten </b> om op een bepaald moment te "clashen". Iets anders denken is een utopisch waanbeeld, vroeg of laat zal het gebeuren. I've been around op twitch h√©. Je leert een paar dingen onderweg. En zelfs ik maak me soms schuldig om door iets klein geirriteerd te raken, jaloers te zijn, mijn zelfzekerheid te verliezen en what not. Maak ik zelf ook fouten? <b>HECK YES !</b>

Maar door mijn opleidingen, lesgeven, ervaring met bemiddelen en onderhandelen als zelfstandige (ja ik ben naast alle zotte dingen ook een CEO)...
Weet ik ook wanneer een situatie op het punt staat om helaas te escaleren, waar het totaal niet nodig is. 
Ik heb enkele werkpunten die ik steeds hanteer en volg. En ja, uiteraard blijft mijn discord open om neutraal te luisteren.

Anyway, hieronder heb ik vier punten gepost die duidelijk de oorzaak zijn (en geweest zijn) voor een heleboel problemen. 

---
<h2> 1. Je hoofd leest wat iemand anders schreef, niet wat iemand anders dacht </h2>

Niemand hier is een vijand. Dat is sowieso de grondslag. Dat is het grootste voordeel wat een online platform kan hebben, je kan iets uit typen zonder dat iemand je gezicht ziet, je kan dus vrijuit alles verhalen wat je maar wil. Het nadeel is... <b>niemand ziet je gezicht als je iets uit typed </b> ! Heel wat nuances gaan verloren in tekst en dat kan tot foute interpretaties leiden. Streamen doe je nooit alleen. Ik zeg niet dat iedereen een EQ moet hebben van de Dalai Lama, maar meestal is er een "waarom" aspect. Inderdaad problemen worden vaak "objectief" beschouwd, sommige zaken zijn inderdaad erger dan andere. Als ik mijn been breek en van de trap val is dat net iets erger dan "de chips zijn op en kheb honger", maar toch hebben beiden een betekenis. Het getuigt echt van een immense vorm van respect als je dit inzicht kan verkrijgen. Het heeft mijn leven alvast eenvoudiger gemaakt...

En dit is zo voor ieder persoon en is <b>niet uitsluitend wederkerig</b>. Het vergt echt inzet om je in te leven in iemands redenering en dit zal sowieso niet altijd beantwoord worden met begrip voor je eigen situatie. Het getuigt echt van immens respect en de wil om problemen op te lossen als je geen begrip verwacht, maar het wel kan geven. Het voorbeeld dat ik steeds aanhaal in deze situaties :

Je moet dringend de kinderen ophalen. Je staat in de rij in de supermarkt... Voor jou staat een oud vrouwtje dat per see die korting moet hebben op 2 pakken koekskes en met bonnekes staat te zwaaien. Dan heb je twee opties... Je kan je interne woede opbouwen en dat mens over de kassa sleuren met haar stoeme fking bloemekeskleedje... Of je staat efkes stil en denkt waarom ze precies die koekskes wil. Misschien komen de kleinkinderen af en zit ze daar al 14 dagen naar uit te kijken en had die kleine daags ervoor gebeld dat em prince koeken wou? Is al een volledig ander gevoel toch? En zoals ik zei, ja dat is moeilijk... Ik weet bijvoorbeeld nu al dat sommigen zullen reageren "dan moet ze maar buiten de spits naar de winkel gaan", dat zei ik vroeger zelf trouwens ook... Maar door dit op zijn minst proberen toe te passen op een rustig moment kan het oorspronkelijke probleem misschien worden opgepikt (is niet hetzelfde als "opgelost"). Maar het is alvast een kapstok om een nette dialoog rond te bouwen !

En vergeet niet, je kan zonder het goed en wel te beseffen zelf het oud vrouwtje zijn, die iemand over de toonbank wil slepen omdat die niet weet dat ge die koekskes echt wil voor ne goeie reden ;) 


<h2> 2. Iedereen heeft een agenda, iedereen wil (en kan) beter worden </h2>

Het is belangrijk om de motivatie van anderen te erkennen. Ik kan mezelf bijvoorbeeld rekenen tot de "middelgrote" streamers, maar dat is zeker niet overnacht gebeurd.
En wat ik zien bij jullie is potentieel om ook op dat niveau te raken (en er VER voorbij). Waar kan, zal ik helpen. Eenn affiliate program kan halen of nu en dan een 
raid verzorgen, een bot opzetten, shoutouts geven en what not. Maar vergeet niet, ik ben zelf nog lang niet op mijn doel geland. Ook al is onze content niet gelijklopend, het is belangrijk dat jullie zelf groeien, zelf content verzorgen en vooral ... Mikken tot een eigen community. <b>Elk van jullie heeft iets unieks te brengen en heeft dat al getoond en bewezen </b>. 
Als ik even mezelf een medaille mag opspelden... Twee jaar op rij kreeg ik VP Awardt nominaties dat ik het meest prominent was op Twitch Vlaanderen. Dat ik in elk kanaal wel eens te vinden ben... En toch heb ik m'n eigen community opgebouwd intussen. En zelfs dan vind je me nog overal terug ;) Het ene sluit het andere niet uit, je kan je eigen discord verzorgen en toch aanwezig zijn bij bevriende communities. Ik zou dit eerlijk zelfs aanmoedigen en als positief zien.

<h2> 3. Elk huisje heeft z'n kruisje(s) en sommigen wonen in een villa, anderen in een tuinhuisje </h2>

Vergeet niet dat we allemaal mensen zijn. Elk van ons heeft eigen problemen en eigen interesses die we naar voor willen brengen. En na vele jaren heb ik ook geleerd dat zo een modern overlevingsinstinct, vooral online, er voor zorgt dat je hier twee strekkingen uit krijgt. Aan de ene kant heb je mensen die hun problemen inslikken, omdat ze "minder erg" zijn. Nee, absoluut niet. <b> Wat de ene als een probleem ervaart lijkt naar buiten toe alsof van een mug een olifant wordt gemaakt, maar voor die persoon is het desalniettemin een probleem </b>. Wat omgekeerd gebeurd zorgt voor evenveel irritatie. Je eigen verhaal opdringen naar buiten toe, in plaats van het in te slikken. Dit kan onbedoeld de ervaring van iemands leven danig onderuit halen dat communicatie bijna wegvalt. En dat borrelt... Het kriebelt, het voedt rechtstreeks in jaloezie, afgunst en afkeer. En vraag jezelf dan af... Waarom? Wat wordt daarmee bereikt, als je een argument wint dat "mijn probleem veel erger is". Zinloos ! 

<h2> 4. Read the room... Onbedoeld ongepast zorgt voor zeer veel overlast </h2>

Eigenlijk gaat dit hand in hand met punt 3. Voor de streamers onder ons, dit is enorm belangrijk en lastig om in te voeren : <b> contextuele awareness </b>. Dit toepassen vergt inderdaad enige moeite, maar het is ook een vorm van elementaire beleefdheid. Bij een onderwerp in een online context, dat duidelijk nauw aan het hart ligt van iemand, kan het kwetsend overkomen als iemand een conversatie overneemt. 

Een concreet voorbeeld helpt hier misschien : "Ik heb ooit eens een bullebak van een leerkracht gehad die altijd een piek op mij had." 

Klinkt inderdaad eerder als een tienerprobleem dat niets uitmaakt. Maar voor de "narrator" is die leerkracht van invloed geweest op hun leven. Als dan iemand de conversatie blokkeert met  "Zeg, hebde die nieuwe spiderman film al gezien?", misschien deels uit desinteresse, misschien door verstrooidheid, misschien door gewoon met de deur in huis te vallen...  Dat zal sowieso het sentiment van de oorspronkelijke conversatie volledig onderuit halen. Wat wederom frustraties opgooit, want zo toon je dat jouw film belangrijker is dan een belangrijk moment in iemand's leven. Het "Read The Room" principe.

---

<h2> EN DAN NU ... Wat doen we er aan? </h2>

Zoals ik al eigenlijk met heel deze tekst aangeef, er is geen kant en klare oplossing. "In dialoog gaan" zegt men vaak, maar daar moeten jullie allemaal klaar voor zijn. En het is ZEKER als hoge boom in een community niet makkelijk, want je wil niemand kwetsen. Je wil ook niet tot last zijn van de andere kant... Maar die twee maskertjes? We gooien ze in de vuilbak. Anders, en ik voorspel dit met 100% accuraatheid, ontploft de bom en vertaalt frustratie zichzelf in woorden die niet teruggenomen (kunnen) worden. Terechte woorden? Misschien, deels, sowieso.

Ik stel mezelf bij deze dan ook op als neutrale grond, net omdat ik dat empatische nastreef. Als de situatie zich er toe leent, dan wil ik zelfs een stream starten en toewijden om een discussie uit te praten. Ik ben Jerry Springer niet, er gaat niet met knuffels rondgegooid worden, maar soms kan het helpen om in een zware discussie even wat insteek te krijgen van mensen die het goed bedoelen, ook vanuit een publiek. Vanzelfsprekend kan dit ook gewoon in een discord. 


En als je het al uitgehouden hebt om tot hier te lezen, dan weet ik alvast dat er hoop is ;) Finaal, een community bestaat uit mensen met dezelfde interesses, niet uit mensen met dezelfde vrienden.


Stay cool, Stay Awesome,

<i>DrJavaSaurus</i>



Een hier is een foto van een eclair om efkes uw gemoed te verlichten, zoals ik had beloofd. Om jullie te herinneren waar we vandaan komen ;) 

<img src="https://www.patisserielietaert.be/media/catalog/product/cache/c687aa7517cf01e65c009f6943c2b1e9/e/c/eclair.jpg" alt="Een eclair" width=128px height=128px>






